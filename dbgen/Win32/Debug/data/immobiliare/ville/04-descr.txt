Il nuovo intervento edilizio da progetto di architettura "Ville De Gasperi", composto di solo 7 unità abitative prestigiose, unifamiliari e bifamiliare, collocate su un’ area di intervento di forma rettangolare di 2.000 mq., ubicata nei pressi del circolo tennis, zona ampiamente servita da viabilità e servizi di quartiere.
Il progetto ha avuto, sin dalle sue radici, due grandi obiettivi: il primo la realizzazione di ville lussuose con forme geometriche razionali di grande bellezza architettonica, in stile moderno e contemporaneo, dalle forme essenziali e minimaliste con ampi spazi privati e a verde; il secondo quello di impiegare tecnologie dell'abitare di ultima generazione, alimentate da fonti rinnovabili, il cui risultato è un comfort abitativo eccellente, una performance termica eccezionale, abitazioni a energia quasi zero, adottando i criteri del protocollo ITACA in classe A4.

Il complesso residenziale prevede tre tipologie abitative: ville caposchiera con giardino su tre lati, unifamiliare e bifamiliare, e ville a schiera con giardino antistante e retrostante unifamiliari, disposte su due e tre livelli. Ogni abitazione è dotata di giardino a quota zero, balconi su due lati, ampia zona esterna pavimentata e possibilità di realizzare piscina privata. Il progetto prevede superfici residenziali da 85 a 210 mq. con ampia possibilità di personalizzazione dalla distribuzione degli interni alle soluzioni materiche. È previsto un capitolato tecnico di prestigio.
Gli interni sono caratterizzati da spazi funzionali, con zona giorno e zona notte su unico livello, o più livelli, con ampie vetrate che affacciano sui giardini donando luminosità e vista panoramica.

Un attento studio è stato dedicato all’involucro esterno, infatti l’ambiente interno apparirà completamente isolato da rumori dell’ambiente circostante, con un basso fabbisogno termico che viene coperto da un’impiantistica efficiente, sfruttando al massimo le fonti energetiche rinnovabili, eliminando l’utilizzo della rete gas, riducendo così il numero di utenze in termine sia di gestione e sia di costi, oltre al recupero delle acque piovane per usi dell’irrigazione del verde privato. 