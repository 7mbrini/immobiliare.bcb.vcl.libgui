A Bari Poggiofranco, precisamente in Via Giulio Petroni, proponiamo in vendita un'esclusiva villa indipendente in posizione angolare, ottimamente distribuita, con giardino perimetrale piantumato. L'esterno che circonda la proprietà è impreziosito da piante ornamentali e da un grazioso laghetto artificiale sormontato da un ponticello. Gli ingressi sono dotati di passo carrabile e parcheggio privato interno. La strategica ubicazione rende la residenza unica nel suo genere, permettendo ai prossimi acquirenti di essere in pochi minuti nel centro città o di spostarsi in breve tempo verso strade più scorrevoli.
L'abitazione si sviluppa su tre livelli così distribuiti: dal patio si accede al piano terra di mq. 120 composto da ingresso, salone doppio angolare, ampia cucina abitabile, disimpegno, bagno, camera da letto e camera matrimoniale con bagno privato. Dal salone vi è la possibilità di accedere al retrostante patio e al terreno coltivato con alberi da frutto.
Arricchiscono l'ambiente gli arredi fissi, le porte in noce artigianale e il pavimento in marmo orientale. Al piano interrato di mq. 130 con doppio ingresso (dall'interno con scala e autonomo dall'esterno) vi è l'ampia tavernetta open space con zona cottura e angolo bar, due ripostigli, bagno, zona lavanderia, vano tecnico e due camere. La tavernetta è collegata alla dépendance di mq.100 con ingresso indipendente, composta da camera, bagno e angolo cottura. Al primo piano mansardato di mq. 45 vi è un vano lavanderia, camera con bagno, ripostiglio e un meraviglioso terrazzo a livello di mq. 100 con splendida vista sul verde. Tutti i livelli sono collegati da una scala interna rivestita in marmo. Il piano terra è circondato da grandi patii adibiti a zona relax. Completa la proprietà un garage di mq. 55 con ingresso autonomo. Dettagli tecnici: Videocitofono; Infissi in anticorodal nero e vetrocamera; Tapparelle elettriche, cancellate di protezione, zanzariere e luci di emergenza in ogni ambiente; Riscaldamento autonomo e condizionatori; Irrigatore automatico in giardino; Tende da sole elettriche, prese tv esterne, luce e telefono sul patio. Per vivere nella tua nuova villa in città ti basterà contattare la Castelletti RE allo 0805238979
Classe Energetica: G EPI: 165,00 kwh/m2 anno 